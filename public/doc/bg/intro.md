#Въведение

<div class="ui hidden">
  Ако четете тази страница извън /help/bg/*, връзките в нея няма да работят!
  If you read this page out of /help/bg/* the links in it will not work!
</div>

Програмното осигуряване на малкия и среден бизнес често изглежда така:

* Използвате популярни офис-приложения. 
* Използвате приложения за електронна поща и съобщения в реално време. 
* Добавяте към тях сайт по шаблон, базиран на някоя популярна система за управление на съдържанието. 
* После или по-рано сте открили, че ви трябва складова програма.
* Някой ви казва, че всъщност имате нужда от интегрирана среда, за да свърже пъзела от дейности в бизнеса ви, които изискват автоматизация...

Ако сте се справили с хаоса, сте късметлии и сте станали големи.

Програмното осигуряване на едрия бизнес често изглежда така:

* Имате един или няколко специализирани отдела за информационното осигуряване на бизнеса (IT,Software Development, Operations,...).
* Използвате същите популярни офис-приложения. Плащате огромни суми за лицензи и поддръжка, която често е незначителна.
* Използвате много и различни приложения за електронна поща и съобщения в реално време. 
* Системата, на която е базиран сайтът ви по шаблон, отдавна трябва да се обнови но не смеете, защото можете да загубите така ценната информация, трупана през годините. 
* Онази интегрирана система за управление на бизнеса отдавна не ви е достатъчна. Трябва ви нова, чиито такси и лицензи ви струват по няколко хиляди евро на месец на потребител.

Често настъпва _суматоха, бъркотия, суетня_[^ado].
Ado е създадена с тази цел &mdash; да намали и да премахне всичко това.
От самото си създаване Ado е замислена с едно на ум &mdash; **Растеж**!

> Ado е все още в начален стадий на разработка. Направили сме здрава основа, върху която да градим специфични функционалности. Тепърва предстои да се напишат редица модули, покриващи минималните изисквания за всяко предприятие (_Сайт, Магазин, Склад,.._). Някои от тях се разпространяват с ядрото на системата, така че да може да се започне с най-необходимото. Други по-специфични се разработват като отделни приложения, които ползват наличната основа и могат да се прикачат към системата на по-късен етап, когато са необходими. Трети - уникални за Вашия случай могат да се разработят по поръчка.

[^ado]: Ado - busy or delaying activity; bustle; fuss - суматоха, бъркотия, суетня.